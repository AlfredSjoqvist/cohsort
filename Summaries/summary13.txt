Donald Trump hävdar att de politiska motståndarna var i maskopi med den federala polisen FBI för att sätta dit honom. Han hämtar stöd från en ny rapport från den särskilda åklagaren John Durham, som har granskat FBI : s utredning om koppling rna mellan Ryssland och Trumpkampanjen 2016. Det ser inte ut som om någon kommer att fällas för det som Donald Trump kallat för " århundradets brott ". Däremot blir kritiken från Durham nytt bränsle i Donald Trumps attacker på åklagare och domare. Han har all anledning att försöka undergräva förtroendet för rättsväsendet. Vi har vant oss vid att demokratin är under press i USA, men presidentvalet 2024 kommer också att handla om hoten mot rättsstaten, i ett land där juridik och politik riskerar att smälta samman. Just nu tyder mycket på att valkampen blir en repris från 2020, med Trump och Biden i huvudrollerna. Men i grunden är det valet 2016 som fortsätter att kasta en skugga över amerikansk samhällsdebatt.
