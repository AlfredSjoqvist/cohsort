I veckan väntas temperaturen stiga flera grader, både natt och dag, i hela landet. Högtrycket som legat över Sverige de senaste dagarna, tillsammans med sval luft, byts då ut mot varmare luft och lågtryck -. Under måndagsdygnet slår det om till ostadigare väder, med fronter och nederbörd. Samtidigt lyckas högtrycket hålla lågtrycket borta ett tag till i söder så där finns utrymme för fortsatt soligt väder under måndags- och tisdagsdygnet, säger Erik Höjgård - Olsen som är meteorolog på SMHI. I söder kan dagstemperaturen ligga på drygt 15 grader den kommande veckan, med nästan lika varmt väder längst Norrlandskusten och omkring 10 grader i Norrlands inland. Våren, och framför allt början av maj, har varit flera grader kallare än normalt hittills. Och våren som helhet är ungefär likadan, fast med lite mindre skillnader. Erik Höjgård - Olsen säger att en kall vår inte säger något om hur sommarvädret blir.
