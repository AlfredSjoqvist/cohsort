Seko skriver att uppgörelsen inte löser branschens problem - som handlar om underbemanning efter att många tåganställda slutat - men att den är ett steg framåt. Enligt Seko hade arbetsgivarsidan ställt krav på att man skulle arbeta tre av fyra helger, i stället för varannan, något som man lyckats stoppa. Frågan om ensamarbete vid framförande av resandetåg och vid olycksdrabbade arbetsuppgifter ska hanteras i en partsgemensam arbetsgrupp. Även arbetsgivarsidan är nöjd med uppgörelsen och att lösningen på de sena schemaändringarna "  som främst drabbar medarbetarna men inte heller är önskvärda för arbetsgivarna " , skriver Almega Tågföretagen i en kommentar " . Kravet på stopp för ensamarbete på vissa tåg - något som ett stort antal lokförare försökte driva igenom med en vild strejk tidigare i vår - har man alltså inte kommit längre med än att den ska utredas genom att en arbetsgrupp tillsätts. Efter att förhandlingar hela natten mellan fackförbundet Seko och arbetsgivarnas organisation Almega Tågföretagen presenterades uppgörelsen vid 10.00 - tiden på måndagen. Då avvärjdes samtidigt den strejk i tre steg som Seko varslat om till klockan 15.00 på måndagen. Den skulle i första hand ha drabbat tågtrafiken i Skåne och Öresundstågen.
