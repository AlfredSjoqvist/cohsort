För över 80 år sedan övergav Thailand absolut monarki och lämnade över största delen av makten till parlamentet. Men vägen mot demokrati har varit krokig. Inför årets val har DN pratat med flera personer på landsbygden som berättar om partirepresentanter som erbjuder dem pengar mot en röst. Thailands demokrati är alltså långt ifrån perfekt. Ändå finns en viss optimism bland dem som stöder oppositionspartier. Men de måste vinna en jordskredsseger för att ha en chans att ta över styret. Flera thailändare DN träffar är skeptiska till att valet blir rättvist. En vallokal förbereds i staden Narathiwat, inför söndagens val i Thailand.
